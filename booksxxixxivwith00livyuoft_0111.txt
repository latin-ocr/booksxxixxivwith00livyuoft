LIB. XXII. 19, 20. 89
feriamiiiipediuntur, trepidatione nautarum capere et

aptare arma. miles prohibetur. Et jam Romanus nono
adpropinquabat modo scd direxerat etiam in pugnam
naves. Itaque non ab hoste et proelio magis Poem· quam 10
suomet ipsi tumultu turbati et temptata verius pugna
quam inita in fugam averterunt classem: et quum ad-
versi amnis os lato agmini ac tam multis simul venienti-
bus haud sane intrabile esset, in litus passim naves ege-
runt, atque alii vadis alii sicco litore excepti partim
armati partim inermes ad instructam per litus aciem
suorum perfugere. Duae tamen primo concursu captae ll
erant Punicae naves, quattuor suppressae. Romani‚(20)
quamquam terra hostium erat armatamque aciem toto
praetentam in litore cernebant, haud cunctanter inse-
quuti trepidam hostium classem naves omnes, quae non
aut perfregerant proras litori illisas aut carinas fixe-
rant vadis, religatas puppibus in altum extraxere, ad
quinque et viginti naves ex qnadraginta cepere. Ne-2
que id pulcherrimum ejus victoriae fuit sed quod
una levi pugna toto ejus orae mari potiti erant. Ita-3
que ad Onusam classe provecti exscensione ab navibus
in terram facta quum urbem vi cepissent captamque
diripuissent, Carthaginem inde petunt, atque omnem
agrum circa depopulati postremo tecta quoque injuncta
muro portisque incenderunt. Inde jam praeda gravis4
ad Longunticam pervenit classis, ubi vis magna spar-
ti ad rem nauticam congesta ab Hasdrubale: quod
satis in usum fuit sublato caeterum omne incensum
cst. Nec in continentis modo projectas oras sed in5
Ebusum insulam transmissum. Ubi urbe, quae ca-6
put insulae est, biduum nequicquam summo labore op-
pugnata, ubi in spem irritam frustra teri tempus ani-
madversum est, ad populationem agri versi direptis

