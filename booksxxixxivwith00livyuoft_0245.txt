 

LIB. XXIV. 19-21. 223
A. c 214]

praetore Q. Fabio, cui circa Luceriam provincia erat,
Acuca oppidum per eos dies vi captum stativaque ad
Ardoneas communita.

Dum haec aliis locis ab Romanis geruntur, jam Ta· 7
rentum pervenerat Hannibal cum maxima omnium qua-
cumque ierat clade. In Tarentino demum agro pacatum 8
incedere agmen coepit: nilul ibi violatum neque us-
quam via excessum est, apparebatque non id modestia
militum aut ducis nisi ad conciliandos animos 'raren-
tinorum fieri. Caeterum quum prope modo muris9
successisset, nullo ad conspectum primum agminis, ut
rebatur, motu facto, castra ab urbe ferme passus mille
locat. Tarenti, triduo ante, quam Hannibal ad moenia 10
accederet, a M. Valerio propraetore, qui classi ad Brun-
disium praeerat, missus M. Livius, priore conscripta
‚iuventute dispositisque ad omnes portas circaque muros,
qua res postulabat, stationibus, die ac nocte juxta in-
tentus neque hostibus neque dubiis sociis loci quicquam
praebuit ad temptandum. Qua re diebus aliquot frustra 11
ibi absumptis Hannibal, quum eorum nemo, qui ad
laeum Averni adissent, aut ipsi venirent aut nuntium
litterasve mitterent, vana promissa se temere sequutum
cernens castra inde movit. Turn quoque intacto agro 12
Tarentino, quamquam simulata lenitas nihildum pro-
fuerat, tamen spe labefactandae fidei haud absistens,
Salapiam ut venit, frumentum ex agris Metapontino
atque Heracleensi—jam enim aestas exacta erat et
hibernis placebat locus—comportat. Praedatum inde 13
Numidae Maun'que per Salentinum agrum proximosque
Apuliae saltus dimissi sunt, unde caeterae praedae haud
multum, equorum greges maxime abacti, e quibus ad
quattuor millia domanda equitibus divisa.

Romani, quum bellum nequaquam contemnendum in(21)

