ARGUMENTA. vii

Romano peterent, nec tenuit obstrepente Barcina fac-
tione. Claudius Marcellus praetor ad Nolam eruptione
adversus Hannibalern ex oppido facta prospere pugnavit.
Casilinum a Poenis obsessum ita fame vexatum est, ut
lora et pelles scutis detractas item mures inclusi essent Îµ
nucibus per Vulturnum amnem a Romanis missis vixe-
runt. Senatus ex equestri ordine hominibus centum
nonaginta septem suppletus est. L. Postumius praetor a
Gallis cum exercitu caesus est. Cn. et P. Scipiones in
Hispania Hasdrubalem vicerunt et Hispaniam suam fe-
cerunt. Reliquiae Cannensis exercitus in Siciliam rele-
gatae sunt, ne decederent inde nisi finito bello. Inter
Philippum Maeedoniae regem et Hannibalem societas
juncta est. Sempronius Gracchus consul Campanos ce-
cidit. Claudius Marcellus prcetor Hannibalis exercitum
ad Nolam proelio fudit et vicit, primusque tot cladibus
fessis Romanis meliorem spem belli dedit. Praeter ea in
Sardinia feliciter a T. Manlio praetore adversus Poenos
Sardosque res gestas continet: a quo Hasdrubal dux et
Mago et Hanno capti. Exercitus Hannibalis per hiberna
Capuae ita luxiuiatus est, ut corporis animique viribus
enervaretur.

LIB. XXIV.

HIERONYMUS Syracusanorum rex, cujus avus Hiero
amicus populi Romani fuerat, ad Carthaginienses defecit,
et propter crudelitatem superbiamque a suis interfectus
est. Tib. Sempronius Gracchus proconsul prospere ad-
versus Poenos et Hannonem ducem ad Beneventum pug-
navit servorum maxime opera, quos liberos esse jussu..
Claudius Marcellus consul in Sicilia, quae prope tota ad
Poenos defecerat, Syracusas obsedit. Philippo Macedo-
num regi bellum indictum est, qui ad Apolloniam noc-
turno proelio oppressus fugatusque in Macedoniam cum
prope inermi exercitu perfugit: ad id bellum gerendum
Valerius praetor missus est. Res praeterea in Hispania
a P. et Cn. Scipionibus adversus Carthaginienses gestas
continet. Syphax rex Numidiae in amicitiam ascitus, et
a Masinissa rege Maesuliorum pro Carthaginiensibus pug-
nante victus iu Maurusios cum magna manu transiit
contra Gades, ubi angusto freto Africa et Hispania
dirimuntur, Celtiberi quoque in amicitiam recepti sunt,
quorum auxiliis ascitis tunc primum mercenarium mi-
litem Romana castra habuerunt.

