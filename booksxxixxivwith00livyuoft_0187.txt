LIB. XXIII. 22—24. 165
Α C. 216.]

dictatori nisi rei gerendae causa creato in sex menses
datum imperium. Quae immoderata fors tempus ac2
necessitas fecerit, his se modum impositurum: nam
neque senatu quemquam moturum ex iis, quos C. Fla-
minius L. AEmilius censores in senatum legissent, tran-
scribi tantum recitarique eos jussurum, ne penes unum
hominem judicium arbitriumque de fama ac moribus
senatoris fuerit, et ita in demortuorum locum sublec-
turum, ut ordo ordini non homo homini praelatus vide-
retur. Recitato vetere senatu inde primos in demortuo· 3
rum locum legit, qui post L. AEmilium C. Flaminium
censores curulem magistratum cepissent nec dum in
senatum lecti essent. Ut quisque eorum senatus pri-4
mus creatus erat, tum legit qui aediles tribuni plebis
quaestoresve fuerant ι tum ex his qui magistratum non
cepissent, qui spolia ex hoste fixa domi haberent aut
civicam coronam accepissent. Ita centum septuaginta5
septem cum ingenti adprobatione hominum in senatum
lectis extemplo se magistratu abdicavit, privatusque de
Rostris descendit lictoribus abire jussis: turbaeque se
immiscuit privatas agentium res, tempus hoc sedulo
terens, ne deducendi sui causa populum de foro ab·
duceret : neque tamen elanguit cura hominum ea mora
frequentesque eum domum deduxerunt. Consul nocte6
insequenti ad exercitum redit non facto certiore senatu,
ne comitiorum eausa in urbe retineretur.

Postero die consultus a Μ’. Pomponio praetore sena· (24)
tus decrevit dictatori scribendum uti, si e re publica
censeret esse, ad consules subrogandos veniret cum
magistro equitum et praetore M. Marcello, ut ex his
praesentibus noscere patres possent, quo statu res pub-
lica esset, consiliaque ex rebus caperent. Qui acciti2
erant omnes venerunt relictis legatis qui legionibus

